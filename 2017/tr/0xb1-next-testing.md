# +T Güvenlik Test Ekipleri için Bir Sonraki Adım

## Devamlı Uygulama Güvenliği Testleri Oluşturun

Güvenli bir şekilde kod geliştirmek önemlidir. Ancak oluşturulmaya çalışılan güvenliğin gerçekten bulunduğunu, doğru bir şekilde uygulandığını ve kullanılması gereken her yerde kullanıldığını doğrulamak daha önemlidir. Uygulama güvenlik testlerinin amacı bu kanıtı sunmaktır. Bu çalışma zor ve karmaşıktır, ve Agile ve DevOps gibi yüksek hızlı modern geliştirme süreçleri geleneksel yaklaşımlar ve araçlar üzerinde büyük bir baskı kurmaktadır. Bu yüzden, uygulama portfolyönüzde nelerin önemli olduğu üzerinde nasıl odaklanacağınız ve bunu nasıl etkili bir şekilde yapacağınız konusunda düşünmeye zaman ayırmanızı güçlü bir şekilde önermekteyiz.

Modern açıklıklar çok hızlı bir şekilde gelişmektedir, bu yüzden uygulamaların yılda bir açıklıklar için sızma testinin veya zafiyet taramasının yapıldığı günler de geride kalmıştır. Modern yazılım geliştirme, bütün yazılım geliştirme yaşam döngüsü boyunca devam edecek uygulama güvenliği testlerini gerektirmektedir. Geliştirmeyi yavaşlatmayacak şekilde mevcut geliştirme süreçlerini güvenlik otomasyonu ile geliştirmeye çalışın. Hangi yöntemi seçerseniz seçin, uygulama portfolyönüzün genişliği ölçüsünde test etmek, önceliklendirmek, çözüm üretmek, doğrulama testleri yapmak ve uygulamayı tekrar açmak için gereken yıllık maliyeti de düşününüz.

| Faaliyet | Açıklama |
| --- | --- |
| Tehdit Modelini Bilin | Test etmeye başlamadan önce, nelerin üzerinde zaman harcamanın gerektiğini anlayın. Öncelikler tehdit modeline dayanmaktadır, bu yüzden eğer bir tehdit modeliniz yoksa, teste başlamadan önce bir tane oluşturmanız gerekmektedir. [OWASP ASVS](https://www.owasp.org/index.php/ASVS) standardını ve [OWASP Test Rehberi'ni](https://www.owasp.org/index.php/OWASP_Testing_Project) girdi olarak kabul etmeyi düşününüz ve sizin işiniz için neyin önemli olduğunu belirleme konusunda araç satıcılarına bağlı kalmayınız. |
| SDLC'nizi Bilin | Uygulama güvenliği testlerine yaklaşımınız yazılım geliştirme yaşam döngünüz (SDLC) içerisinde bulunan insanlarla, süreçlerle ve kullanılan araçlarla uyumlu olmak zorundadır. İlave adımları, aşamaları ve gözden geçirmeleri zorunlu tutmaya çalışmanın sürtüşmelere, atlatılmalara ve ölçeklendirme sorunlarına yol açması muhtemeldir. Güvenlik bilgisi toplamak için kendiliğinden doğan fırsatlar değerlendirilmeli ve süreçlere geri bildirim olarak gönderilmelidir. |
| Test Stratejileri | Her bir gereksinimi doğrulamak için en kolay, en hızlı ve en doğru teknik seçilmelidir. [OWASP Güvenlik Bilgi Çerçevesi](https://www.owasp.org/index.php/OWASP_Security_Knowledge_Framework) ve [OWASP Uygulama Güvenliği Doğrulama Standardı](https://www.owasp.org/index.php/ASVS) birim ve entegrasyon testlerinde fonksiyonel ve fonksiyonel olmayan güvenlik gereksinimleri için önemli kaynaklardır. Otomatize araçların kullanımından kaynaklanan yanlış pozitifler ve yanlış pozitiflerin ciddi tehlikeleri ile uğraşacak insan kaynakağının da düşünüldüğünden emin olunuz. |
| Kapsam ve Doğruluk | Herşeyi test etmeye başlamak zorunda değilsiniz. Önem olan şeyler üzerinde odaklanın ve doğrulama programınızı zamanla genişletin. Bu, otomatik olarak doğrulanan güvenlik savunmaları ve riskleri ile kapsanan uygulama ve API'lerin genişletilmesi anlamına gelmektedir. Amaç, tüm uygulama ve API'leriniz gerekli güvenlik kontrollerinin sürekli olarak yapıldığı bir duruma kavuşmaktır. |
| Bulguların Açık Bir Şekilde Raporlanması | Test yapma konusunda ne kadar iyi olursanız olun, etkin bir şekilde raporlama yapmadığınız sürece bir fark oluşturmayacaktır. Uygulamanın nasıl çalıştığını anladığınızı göstererek güven kazanın. Düzgün bir dille nasıl istismar edilebileceğini açıklayınız ve bunu gerçek kılmak için bir saldırı senaryosu ekleyiniz. Açıklığın tespitinin ve istismarının ne kadar zor olduğu ve sonucunun ne kadar kötü olacağı ile ilgili gerçekçi bir tahminde bulunun. Son olarak, sonuçları PDF dosyaları olarak değil geliştirme takımlarının hali hazırda kullandığı araçlar üzerinden teslim edin. |
